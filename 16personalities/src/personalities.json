[
    {
      "type": "INTJ",
      "name": "Architekt",
      "description": "Na samym szczycie panuje samotność. Jako jeden z najrzadszych i najbardziej uzdolnionych typów osobowości Architekci (INTJ) wiedzą o tym aż nazbyt dobrze. Racjonalni i bystrzy Architekci są dumni ze swojej zdolności do samodzielnego myślenia, nie wspominając o ich niesamowitym talencie do dostrzegania fałszu i hipokryzji. Jednak ponieważ ich umysł nigdy nie odpoczywa, miewają oni trudności ze znalezieniem ludzi, którzy nadążają za ich nieustanną analizą wszystkiego, co ich otacza. Architekci kwestionują dosłownie wszystko. Wiele typów osobowości stara się utrzymać status quo, polegając na konwencjonalnej mądrości i wiedzy innych ludzi, aby kierować swoim życiem. Zawsze sceptyczni Architekci wolą jednak dokonywać własnych odkryć. Nie boją się łamać zasad ani ryzykować dezaprobaty w swoim dążeniu do znalezienia lepszych sposobów działania – co więcej, wręcz to lubią. Ten typ osobowości charakteryzuje się silną niezależnością. Architekci nie mają nic przeciwko działaniu w pojedynkę, być może dlatego, że nie lubią czekać, aż inni ich dogonią. Zazwyczaj wolą też podejmować decyzje bez pytania drugich o zdanie. Ten indywidualizm i niezależność może zakrawać na niewrażliwość, ponieważ nie bierze pod uwagę myśli, pragnień i planów innych osób."
    },
    {
      "type": "ENTJ",
      "name": "Dowódca",
      "description": "Dowódcy (ENTJ) to urodzeni liderzy. Osoby o tym typie osobowości stanowią ucieleśnienie charyzmy i pewności siebie, a autorytetem emanują w sposób przyciągający tłumy zmierzające do wspólnego celu. Jednak często charakteryzują się oni również bezwzględnym poziomem racjonalności, wykorzystując swój zapał, determinację i bystry umysł, aby osiągnąć dowolny wyznaczony sobie cel. Być może to lepiej, że stanowią zaledwie trzy procent populacji, ponieważ w przeciwnym razie mogliby oni przytłoczyć bardziej nieśmiałe i wrażliwsze typy osobowości, które stanowią większość reszty świata. To jednak właśnie im zawdzięczamy istnienie wielu przedsiębiorstw i instytucji, które wydają nam się czymś oczywistym. Tym, co Dowódcy kochają najbardziej, są dobre wyzwania – duże lub małe – i mocno wierzą oni, że dysponując wystarczającą ilością czasu oraz zasobów, mogą osiągnąć każdy cel. Cecha ta czyni ich świetnymi przedsiębiorcami, a ich zdolność do strategicznego myślenia i utrzymywania koncentracji przez długi czas przy jednoczesnej realizacji kolejnych kroków swojego planu w połączeniu z determinacją i precyzją czyni ich potężnymi liderami biznesowymi. Ta determinacja jest często samospełniającą się przepowiednią, ponieważ Dowódcy realizują swoje cele dzięki swojej sile woli, podczas gdy inni często poddają się porzucając dalsze działania. Ich Ekstrawertyczna (E) natura sprawia, że przy okazji pociągają za sobą wszystkich innych, osiągając w ten sposób spektakularne wyniki. Dowódcy najbardziej szanują osoby, które są w stanie dorównać im intelektualnie, oraz działają z precyzją i jakością równą ich własnej. Posiadają oni szczególną zdolność do dostrzegania u innych talentów, co pomaga zarówno w budowaniu zespołu (ponieważ nikt, bez względu na to, jak jest genialny, nie może zrobić wszystkiego sam), jak również powstrzymuje Dowódców przed okazywaniem zbytniej arogancji i zarozumiałości. Trzeba jednak przyznać, że mają oni również szczególną umiejętność wytykania innym ich niepowodzeń z mrożącym krew w żyłach brakiem wrażliwości, co nieraz sprawia, że wpadają w kłopoty."
    },
    {
      "type": "INTP",
      "name": "Logik",
      "description": "Logicy (INTP) są dumni ze swojego wyjątkowego punktu widzenia i nieprzeciętnego intelektu. Nie mogą oprzeć się rozważaniu tajemnic wszechświata – co może wyjaśniać, dlaczego niektórzy z najbardziej wpływowych filozofów i naukowców wszech czasów byli właśnie logikami. Ten typ osobowości jest dość rzadki, ale dzięki swojej kreatywności i pomysłowości Logicy nie boją się wyróżniać z tłumu. Logicy często zatracają się w swoich myślach – co niekoniecznie jest złe. Osoby o tym typie osobowości prawie nigdy nie przestają myśleć. Od momentu przebudzenia ich umysły wprost kipią od pomysłów, pytań i spostrzeżeń. Czasami mogą nawet we własnych umysłach prowadzić pełnoprawne debaty. Wyobraźnia i ciekawość sprawiają, że Logicy są w stanie odnaleźć nieskończoną fascynację w działaniu własnego umysłu. Na pierwszy rzut oka Logicy mogą wydawać się nieustannie śnić na jawie. Mają oni reputację osób zamyślonych, oderwanych i nieco powściągliwych. Dzieje się tak, dopóki nie spróbują skupić całej swojej energii umysłowej na danej chwili lub osobie, co może być dla wszystkich nieco niewygodne. Jednak niezależnie od tego, w jakim trybie się znajdują, Logicy są introwertykami i męczą się intensywnymi spotkaniami towarzyskimi. Po długim dniu pragną czasu w samotności, aby skonsultować się z własnymi myślami."
    },
    {
      "type": "ENTP",
      "name": "Dyskutant",
      "description": "Bystrzy i zuchwali Dyskutanci (ENTP) śmiało kwestionują status quo. W rzeczywistości nie boją się oni nie zgadzać z niczym i nikim. Mało co cieszy ludzi o tym typie osobowości bardziej niż mała potyczka słowna – jeszcze lepiej, jeśli rozmowa zejdzie na kontrowersyjny temat. Błędem byłoby jednak sądzić, że Dyskutanci są nieuprzejmi lub złośliwi. Wręcz przeciwnie, są oni kompetentni, ciekawi i obdarzeni figlarnym poczuciem humoru. Potrafią też być niesamowicie zabawni. Mają po prostu niecodzienny, przekorny pomysł na rozrywkę – zdrową dawkę ożywionej debaty. Dyskutanci to istni adwokaci diabła, uwielbiający rozrywać na strzępy argumenty i wierzenia innych w możliwie jak najbardziej spektakularny sposób.."
    },
    {
      "type": "INFJ",
      "name": "Rzecznik",
      "description": "Na swój skromny, dyskretny sposób Obrońcy (ISFJ) pomagają wprawiać świat w ruch. Pracowici i oddani ludzie o tym typie osobowości żywią głębokie poczucie odpowiedzialności w stosunku do otaczających ich ludzi. Niezawodnie trzymają się oni terminów, pamiętają o urodzinach i specjalnych okazjach, podtrzymują tradycje i obsypują swoich bliskich gestami troski i wsparcia. Rzadko kiedy jednak za wszystko, co robią domagają się uznania. Zamiast tego wolą działać za kulisami. Jest to zaradny i skłonny do działania typ osobowości wyposażony w rozmaite dary. Obrońcy, choć wrażliwi i opiekuńczy, wykazują również doskonałe zdolności analityczne i dbałość o szczegóły. Pomimo widocznej powściągliwości, ich umiejętności interpersonalne są dobrze rozwinięte, dzięki czemu mogą nawiązywać solidne relacje społeczne. Obrońcy potrafią być naprawdę nieprzeciętni, a ich różnorodne mocne strony przejawiają się nawet w najbardziej zwyczajnych aspektach codziennego życia. Obrońcy to prawdziwi altruiści, którzy okazują wszystkim ogromną życzliwość. W pracę oraz w relacje z ludźmi, w których wierzą angażują się z entuzjazmem i hojnością."
    },
    {
      "type": "ENFJ",
      "name": "Protagonista",
      "description": "Protagoniści (ENFJ) czują w życiu powołanie aby służyć wyższym celom. Te rozważne oraz idealistyczne osoby dążą do wywierania pozytywnego wpływu na innych ludzi i otaczający je świat. Rzadko unikają okazji aby zrobić coś dobrego, nawet jeśli nie jest to łatwe. Protagoniści to urodzeni liderzy, co wyjaśnia, dlaczego osoby o tym typie osobowości można znaleźć wśród wielu znanych polityków, trenerów i nauczycieli. Ich pasja i charyzma pozwalają im inspirować innych nie tylko w kontekście kariery zawodowej, ale także w każdej innej dziedzinie życia, między innymi w związkach. Mało co zapewnia Protagonistom głębsze poczucie radości i spełnienia niż prowadzenie przyjaciół i bliskich do rozwoju w kierunku stania się ich najlepszą wersją siebie."
    },
    {
      "type": "INFP",
      "name": "Pośrednik",
      "description": "Chociaż Pośrednicy (INFP) mogą sprawiać wrażenie cichych i niepozornych, mają oni pełne pasji, bardzo bogate życie wewnętrzne. Kreatywni i pomysłowi, z radością zatracają się w marzeniach, tworząc w swoim umyśle najróżniejsze historie i rozmowy. Osoby te znane są ze swojej wrażliwości – Pośrednicy mogą reagować głębokimi emocjami na muzykę, sztukę, naturę, a także na otaczających ich ludzi. Idealistyczni i pełni empatii, Pośrednicy pragną głębokich, pełnych uczuć relacji i czują silne powołanie, by pomagać innym. Ponieważ jednak ten typ osobowości stanowi tak niewielką część populacji, Pośrednicy mogą czasami czuć się samotni lub wręcz niewidzialni, dryfując w świecie, który wydaje się nie doceniać cech, jakie czynią ich wyjątkowymi."
    },
    {
      "type": "ENFP",
      "name": "Działacz",
      "description": "Działacze (ENFP) to prawdziwe wolne duchy – są towarzyscy i mają otwarty umysł oraz serce. Dzięki żywemu, optymistycznemu podejściu do życia zawsze wyróżniają się w tłumie. Mimo tego, że potrafią być żywiołowi, Działacze dbają nie tylko o dobrą zabawę. Osoby o tym typie osobowości są głębokie – podobnie jak ich pragnienie tworzenia znaczących, pełnych uczuć związków z innymi ludźmi. Przyjaźni i towarzyscy Działacze są oddani wzbogacaniu swoich relacji i życia towarzyskiego. Jednak pod towarzyską, niefrasobliwą powierzchownością kryje się ich bogate życie wewnętrzne. Bez zdrowej dawki wyobraźni, kreatywności i ciekawości Działacz po prostu nie byłby sobą. Na swój wyjątkowy sposób Działacze potrafią być dość introspektywni. Nie mogą powstrzymać się od zastanawiania się nad głębszym sensem i znaczeniem życia – nawet jeśli powinni skupić się na czymś innym. Wierzą oni, że wszystko – i wszyscy – są ze sobą powiązani i żyją dla przebłysków wglądu w te powiązania."
    },
    {
        "type": "ISTJ",
        "name": "Logistyk",
        "description": "Logistycy (ISTJ) są dumni ze swojej uczciwości. Ludzie o tym typie osobowości mówią to, co myślą, a kiedy się do czegoś zobowiążą, upewniają się, że tego dotrzymają. Ten typ osobowości stanowi znaczną część całej populacji i chociaż Logistycy nie są szczególnie krzykliwi lub żądni uwagi, ich wkład to znacznie więcej niż udział w utrzymaniu społeczeństwa na solidnych, stabilnych fundamentach. Wśród członków rodziny i społeczności, Logistycy często zyskują sobie szacunek ze względu na swoją niezawodność, praktyczność i umiejętność twardego stąpania po ziemi i logicznego działania, nawet w najbardziej stresujących sytuacjach."
      },
      {
        "type": "ESTJ",
        "name": "Wykonawca",
        "description": "Wykonawcy (ESTJ) to rzecznicy tradycji i porządku, którzy wykorzystują swoje zrozumienie dobra i zła oraz tego, co jest społecznie akceptowalne aby jednoczyć rodzinę i społeczeństwo. Wyznając wartości takie jak uczciwość, poświęcenie i godność, osoby o typie osobowości Wykonawcy są cenione za swoje jasne rady i wskazówki, a także za to, że chętnie przewodzą w trudnych zadaniach. Dumni ze swojej umiejętności łączenia ludzi, Wykonawcy często wcielają się w rolę organizatorów społeczności, ciężko pracując, aby zgromadzić wszystkich podczas świętowania cenionych lokalnych wydarzeń lub w obronie tradycyjnych wartości, które przyczyniają się do scalania rodziny i społeczeństwa. Wykonawcy są świadomi swojego otoczenia i żyją w świecie jasnych, łatwych do zweryfikowania faktów – ta pewność co do własnej wiedzy sprawia, że nawet w obliczu dużych przeciwności, zdecydowanie trzymają się oni swoich zasad i jasnej wizji tego, co ich zdaniem jest, a co nie jest dopuszczalne. Żywione przez nich poglądy to nie tylko puste słowa, ponieważ Wykonawcy bardzo chętnie angażują się w nawet najtrudniejsze projekty, stale ulepszając plan działania i dopracowując kolejne szczegóły, dzięki czemu nawet najbardziej skomplikowane zadania wydają się łatwiejsze i przystępniejsze."
      },
      {
        "type": "ISTP",
        "name": "Wirtuoz",
        "description": "Wirtuozi (ISTP) uwielbiają poznawać otaczający ich świat wszystkimi zmysłami, dotykając go i badając trzeźwym umysłem i żywą ciekawością. Ludzie o tym typie osobowości są naturalnymi twórcami. Przechodzą oni od projektu do projektu, budując to, co przydatne oraz zupełnie dla zabawy również to, co niepotrzebne i na bieżąco ucząc się od otoczenia. Wirtuozi często wybierają zawód mechanika i inżyniera, ponieważ nic nie sprawia im takiej radości jak brudzenie sobie rąk rozbieraniem rzeczy na części i składaniem ich na nowo, za każdym razem nieco lepiej niż poprzednio. Wirtuozi odkrywają świat tworząc, rozwiązując problemy metodą prób i błędów oraz samodzielnie doświadczając. Lubią oni, gdy inni wykazują zainteresowanie ich projektami, a czasem nawet nie mają nic przeciwko temu, żeby ktoś taki wkroczył w ich obszar działania. Oczywiście pod warunkiem, że osoby te nie będą naruszać zasad i swobody Wirtuozów oraz jeśli nie przeszkadza im, jeśli ci odwdzięczą się im tym samym za ich zainteresowanie."
      },
      {
        "type": "ESTP",
        "name": "Przedsiębiorca",
        "description": "Przedsiębiorcy (ESTP) zawsze wywierają silny wpływ na swoje najbliższe otoczenie – najlepszym sposobem na zauważenie ich na imprezie jest wypatrywanie skupionego wokół nich wirującego tłumu, podczas gdy oni przemieszczają się między grupami ludzi. Roześmiani i zabawni z dosadnym, nieprzebranym humorem, Przedsiębiorcy uwielbiają być w centrum uwagi. Jeśli publiczność zostanie zaproszona by wejść na scenę, to właśnie oni zgłaszają się na ochotnika – lub namawiają do tego nieśmiałego przyjaciela. Teoretyczne rozważania, abstrakcyjne koncepcje i żmudne dyskusje na temat globalnych problemów i ich konsekwencji nie są w stanie na dłużej przykuć uwagi Przedsiębiorców. Rozmowy prowadzą oni energicznie i z dużą dawką inteligencji, ale lubią poruszać temat konkretnych zagadnień – lub jeszcze lepiej, po prostu wyjść i to zrobić. Zamiast siedzieć bezczynnie, planując działanie i tworząc plan ucieczki w razie niepowodzenia, Przedsiębiorcy działają bez namysłu, a swoje błędy naprawiają na bieżąco."
      },
      {
        "type": "ISFJ",
        "name": "Obrońca",
        "description": "Na swój skromny, dyskretny sposób Obrońcy (ISFJ) pomagają wprawiać świat w ruch. Pracowici i oddani ludzie o tym typie osobowości żywią głębokie poczucie odpowiedzialności w stosunku do otaczających ich ludzi. Niezawodnie trzymają się oni terminów, pamiętają o urodzinach i specjalnych okazjach, podtrzymują tradycje i obsypują swoich bliskich gestami troski i wsparcia. Rzadko kiedy jednak za wszystko, co robią domagają się uznania. Zamiast tego wolą działać za kulisami. Jest to zaradny i skłonny do działania typ osobowości wyposażony w rozmaite dary. Obrońcy, choć wrażliwi i opiekuńczy, wykazują również doskonałe zdolności analityczne i dbałość o szczegóły. Pomimo widocznej powściągliwości, ich umiejętności interpersonalne są dobrze rozwinięte, dzięki czemu mogą nawiązywać solidne relacje społeczne. Obrońcy potrafią być naprawdę nieprzeciętni, a ich różnorodne mocne strony przejawiają się nawet w najbardziej zwyczajnych aspektach codziennego życia."
      },
      {
        "type": "ESFJ",
        "name": "Doradca",
        "description": "Dla Doradców (ESFJ) życie jest najsłodsze, gdy dzieli się je z innymi. Osoby o tym typie osobowości stanowią podstawę wielu społeczności, otwierając swoje domy – i serca – na przyjaciół, bliskich i sąsiadów. Nie oznacza to, że Doradcy lubią wszystkich lub że są święci. Wierzą oni jednak w siłę gościnności i dobrych manier, a także mają poczucie obowiązku wobec otaczających ich osób. Hojni i niezawodni, ludzie o tym typie osobowości często biorą na siebie – zarówno na dużą, jak i małą skalę – zadanie utrzymywania razem swoich rodzin i społeczności. Doradcy są altruistami. Poważnie traktują oni swój obowiązek odwdzięczania się, służenia innym i czynienia dobra. Doradcy wierzą, że w niemal każdej sytuacji można podjąć słuszne działania. Podczas gdy inne typy osobowości przyjmują bardziej pobłażliwą postawę typu „żyj i pozwól żyć”, Doradcom może być trudno nie osądzać, gdy ktoś podąża ścieżką, która wydaje im się błędna. W rezultacie często mają oni trudności z zaakceptowaniem, gdy ktoś – zwłaszcza osoba, na której im zależy – nie zgadza się z nimi."
      },
      {
        "type": "ISFP",
        "name": "Poszukiwacz przygód",
        "description": "Poszukiwacze Przygód (ISFP) to prawdziwi artyści – choć niekoniecznie w konwencjonalnym tego słowa znaczeniu. Dla ludzi o tym typie osobowości samo życie jest płótnem do wyrażania siebie. Od tego, co noszą, po sposób spędzania wolnego czasu, Poszukiwacze Przygód zachowują się w sposób, który żywo odzwierciedla to, kim są jako wyjątkowe jednostki. Każdy Poszukiwacz Przygód jest bez wątpienia wyjątkowy. Kierowani ciekawością i chęcią próbowania nowych rzeczy, ludzie o tej osobowości często mają fascynujący wachlarz pasji i zainteresowań. Ze swoim odkrywczym duchem i umiejętnością znajdowania radości w codziennym życiu, Poszukiwacze Przygód mogą być jednymi z najbardziej interesujących ludzi, jakich kiedykolwiek spotkasz. Ironia polega jednak na tym, że skromni i pokorni Poszukiwacze Przygód mają tendencję do postrzegania siebie jako tych, którzy „po prostu robią swoje”, więc mogą nawet nie zdawać sobie sprawy z tego, jak bardzo są niezwykli."
      },
      {
        "type": "ESFP",
        "name": "Animator",
        "description": "Jeśli istnieje typ osobowości, który lubi spontanicznie śpiewać i tańczyć, z pewnością są to Animatorzy (ESFP). Uwielbiają oni cieszyć się chwilą i pragną, aby wszyscy inni też się tak czuli. Żaden inny typ osobowości nie poświęca tak hojnie swojego czasu i energii na zachęcanie innych jak Animatorzy. Nikt też nie robi tego z tak nieodpartym urokiem. Animatorzy uwielbiają być w centrum uwagi, a ich sceną jest cały świat. Wiele sławnych osób o tym typie osobowości to właśnie aktorzy, ale uwielbiają oni również odgrywać spektakl przed swoimi przyjaciółmi, rozmawiać w dowcipny i prostolinijny sposób, skupiając na sobie uwagę innych i sprawiając, że każde wyjście z nimi przypomina świetną imprezę. Jako niezwykle towarzyskie osoby, Animatorzy potrafią cieszyć się najprostszymi rzeczami i nie ma dla nich większej radości niż dobra zabawa z grupą przyjaciół."
      }
    ]
  
  